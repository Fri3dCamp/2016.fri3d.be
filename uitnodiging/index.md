---
layout: page
title: Uitnodiging tot Deelname
tagline: Gelieve verder te verspreiden
---

# Over Fri3d Camp

<div class="panel panel-default panel-uitnodiging col-md-6">
  <div class="panel-body">
  You can also consult an <a href="en/">English version of this document</a>.<br>
  Deze uitnodiging is ook beschikbaar als <a href="../assets/Fri3dCamp2016-UTD.pdf">PDF</a>.
  </div>
</div>
Op Fri3d Camp, [http://fri3d.be](http://fri3d.be), komen mensen samen rond hun gemeenschappelijke interesse in de huidige hacker- en maker-scene. Gedurende **drie dagen** (en nachten) komen verschillende **technologie- en wetenschap-gerelateerde activiteiten** aan bod. Een link met **kunst en sociaal-maatschappelijke thema’s** is nooit ver zoek.

Fri3d Camp onderscheidt zich van andere hacker- en maker-events door ook nadruk te leggen op **gezinnen**. Het programma biedt een enorm brede waaier aan activiteiten, voor alle leeftijden en alle niveaus. **Ouders en kinderen** werken samen en ontdekken het onbekende.

De **tweede editie** van Fri3d Camp vindt plaats van **zaterdag 13 tot en met maandag 15 augustus 2016**, opnieuw in het prachtige natuurgebied **de Hoge Rielen in Kasterlee**. De capaciteit wordt deze editie verdubbeld tot **256 deelnemers**. De formule blijft quasi dezelfde: 3 kampeervelden en 2 hangars, voor **workshops**, **lezingen** en een ware **hackerspace**, worden versterkt met een centrale bar/eettent. De kinderen krijgen dit jaar een eigen plekje, met een tent centraal in het kamp.

Fri3d Camp begint bij jezelf. Daarom nodigt Fri3d Camp **iedereen** uit om voorstellen te doen voor **activiteiten**. We zoeken jullie, hackers, makers, artiesten, knutselaars, wetenschappers, ingenieurs, ouders en kinderen. We zoeken mensen die willen komen vertellen over wat hen boeit en waarom ze er door gepassioneerd zijn: elektronica, quad-copters, LEGO, 3D scannen & printen, het internet der dingen, radiografie, knutselen met papier, beveiliging, grafische vormgeving, programmeren, muziek, bier brouwen, fimo kunst, … en nog veel meer.

# Achtergrond

Het idee om Fri3d Camp te organiseren ontstond in 2013 op een internationale openluchtconferentie in Nederland. De groeiende Belgische hacker- en maker-scene gaf aan dat de tijd rijp was om de krachten te bundelen en een eerste Belgisch openlucht zomerkamp in 2014 te organiseren om al deze mensen samen te brengen in een leuke en ontspannen atmosfeer. Anthony Liekens, gekend van zijn Open Garage, pitchte het idee en het duurde niet lang voor vele gelijkgezinden mee hun schouders onder het idee zetten.

Tijdens de eerste editie waren de Hoge Rielen een thuis voor 128 hackers, makers, artiesten,… en hun gezinnen. Met meer dan 45 activiteiten verspreid over drie dagen, bood het programma wat voor iedereen, van groot tot klein, van techneut tot kunstenaar en iedereen die geïntrigeerd is door al deze passies. Workshops, lezingen, openlucht activiteiten, kampvuur-verhalen, … De eerste editie noodzaakte een belofte om een tweede editie te organiseren.

# Doe mee

Fri3d Camp wordt in eerste plaats **gemaakt door alle deelnemers zelf**. Het organiserend team zorgt voor een omgeving waarin gedurende drie dagen alles aanwezig is om samen met andere deelnemers nieuwe horizonten te verkennen en interessante ervaringen op te doen.

Als je graag je steentje wil bijdragen aan Fri3d Camp en een **presentatie** wil geven over jouw passie, of een **workshop** wil inrichten om jouw kennis en kunde te delen met anderen, of op het terrein een **kunstinstallatie** wil uitwerken, of gewoon het podium wil beklimmen en het beste van jezelf geven, … Beantwoord dan onze uitnodiging tot deelname!

Een speciale oproep doen we naar de kinderen. Voor hen en vooral **door hen** zal er een volledig **specifiek programma** worden opgebouwd. Alleen of samen met mama of papa, we zijn benieuwd naar jullie eigen inzendingen!

Om je voorstel in te dienen, stuur je een e-mail naar [content@fri3d.be](mailto:content@fri3d.be) en bezorg ons volgende info:

1. Jouw naam, e-mail adres en een korte **beschrijving** van jezelf
2. **Wat** wil je graag doen?
    * Een presentatie geven
    * Een workshop hosten
    * Kunstzinnig aan de slag gaan op het terrein
    * Entertainen in de breedste zin van het woord
    * Ik kan zelf niets voorstellen, maar wil graag iemand anders helpen bij zijn/haar activiteit.
3. Geef een **beschrijving** met inbegrip van de zaken die je nodig hebt om je activiteit te realiseren.
4. Hoeveel tijd wil je graag voor je activiteit?
    * Minder dan 15 minuten
    * 30 minuten
    * 60 minuten
    * Meer dan 60 minuten (specificeer hoeveel)
5. De familiale sfeer van Fri3d Camp brengt veel kinderen rond de tafel. De meeste van deze kinderen zijn **Nederlandstalig**. Daarom hanteren we voor deze editie het Nederlands als voertaal. Maar dit sluit andere talen geenszins uit. Lukt het om je activiteit in het Nederlands te ondersteunen? Indien niet, zoeken we hulp - indien nodig. Taal is zelden een barrière.
6. Zijn er **beperkingen**? (aantal deelnemers, leeftijdslimieten, voorkennis,…)
7. Wat is je **ervaring** met het organiseren van dit soort activiteiten?
    * Dit is mijn eerste keer.
    * Ik heb al meerdere malen een gelijkaardige activiteit in goede banen geleid.
    * Ik heb deze specifieke activiteit reeds eerder georganiseerd.<br>Indien mogelijk, bezorg ons een referentie.

**BELANGRIJK**: De deadline voor antwoorden op deze uitnodiging is **15 mei**. Kort daarna maken we het programma met geselecteerde activiteiten bekend en starten we de praktische organisatie.

Geselecteerde sprekers, workshop hosts,… krijgen tevens een **korting** voor hun ticket voor de dag van hun activiteit en zijn **zeker van hun tickets** en die voor hun gezin.

# Dank u

Fri3d Camp is er voor jou en vooral dankzij jou. Dus **dankjewel** om van deze tweede editie opnieuw een succes te willen maken.

Indien je zelf geen gehoor kan geven aan deze uitnodiging, dan ken je misschien wel iemand die hier geknipt voor is. Verspreid deze uitnodiging naar iedereen die je kent die interesse zou kunnen hebben, via elk mogelijk kanaal, on- en offline.

Be excellent to each other!
