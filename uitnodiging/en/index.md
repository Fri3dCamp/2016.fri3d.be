---
layout: page
title: Call for Participation
tagline: Please Circulate Freely
---
<div style="float:right">
  Je kan ook <a href="../">een Nederlangstalige versie van deze uitnodiging</a>
  lezen.
</div>

# Over Fri3d Camp

Op Fri3d Camp komen mensen samen rond een gemeenschappelijke interesse in de huidige hacker en maker scene. Gedurende drie dagen (en nachten) komen verschillende technologie- en wetenschap-gerelateerde activiteiten aan bod. Een link met kunst en sociaal-maatschappelijke thema’s is nooit ver zoek.

Fri3d Camp onderscheidt zich van andere hacker- en maker-events door specifiek de nadruk te leggen op families. Het programma biedt een enorm brede waaier aan activiteiten, voor alle leeftijden en alle niveaus. Ouders en kinderen werken samen en ontdekken het onbekende.

Voor haar tweede editie vindt Fri3d Camp 2016 plaats van zaterdag 13 tot en met maandag 15 augustus 2016, opnieuw in het prachtige natuurgebied de Hoge Rielen in Kasterlee. De capaciteit wordt deze editie verdubbeld tot 256 deelnemers, de formule blijft quasi dezelfde: 3 kampeervelden en 2 hangars worden versterkt met een centrale bar en eettent. De kinderen krijgen dit jaar een nog specialer plekje in hun eigen tent, centraal op het kamp.

Fri3d Camp begint bij jezelf. Daarom nodigt Fri3d Camp je uit om voorstellen te doen voor activiteiten. We zoeken jullie, hackers, makers, artiesten, knutselaars, wetenschappers, ingenieurs, ouders en kinderen. We zoeken mensen die willen komen vertellen over wat hen boeit en waarom ze er door gepassioneerd zijn: elektronica, quad-copters, LEGO, 3D scannen & printen, genetwerkte apparaten, radiografie, knutselen met papier, beveiliging, grafische vormgeving, programmeren, muziek, bier brouwen, fimo kunst,...

# Achtergrond

Het idee om Fri3d Camp te organiseren ontstond in 2013 op een 5-daagse internationale openlucht conferentie in Nederland. De groeiende Belgische hacker- en maker-scene gaf aan dat de tijd rijp was om de krachten te bundelen en een eerste Belgisch openlucht zomerkamp in 2014 te organiseren om al deze mensen samen te brengen in een leuke en ontspannen atmosfeer. Anthony Liekens, gekend van zijn Open Garage, pitchte het idee en het duurde niet lang voor vele gelijkgezinden mee hun schouders onder het idee staken.

Tijdens de eerste editie waren de Hoge Rielen het thuis voor 128 hackers, makers, artiesten,… en hun families. Met meer dan 45 activiteiten verspreid over drie dagen, bood het programma wat voor iedereen, van groot tot klein, van techneut tot kunstenaar en iedereen die geïntrigeerd is door al deze passies. Workshops, lezingen, openlucht activiteiten, kampvuur-verhalen,… De eerste editie noodzaakte een belofte om een tweede editie te organiseren.

# Doe mee

Fri3d Camp wordt in eerste plaats gemaakt door alle deelnemers zelf. Het organiserend team zorgt voor een fantastische omgeving waarin gedurende drie dagen alles aanwezig is om samen met andere deelnemers nieuwe horizonten te verkennen en interessante ervaringen op te doen.

Als je graag je steentje wil bijdragen aan Fri3d Camp en een presentatie wil geven over jouw passie, of een workshop wil inrichten om jouw kennis en kunde te delen met anderen, of op het terrein een kunstzinnige installatie wil uitwerken, of gewoon het podium wil beklimmen en het beste van jezelf geven, geef dan antwoord aan onze uitnodiging tot deelname!

Om je voorstel in te dienen, stuur je een email naar [content@fri3d.be](mailto:content@fri3d.be) en bezorg ons volgende info:

1. Jouw naam, email adres en een korte beschrijving van jezelf
    * Wat wil je graag doen?
    * Een presentatie geven
    * Een workshop hosten
    * Kunstzinnig aan de slag gaan op het terrein
    * Entertainen in de breedste zin van het woord
    * Ik wil zelf niets voorstellen, maar wil heel graag iemand anders helpen bij het realiseren van zijn/haar activiteit.

2. Geef een beschrijving met inbegrip van de zaken die je nodig hebt om je activiteit te realiseren.

3. Hoeveel tijd wil je graag voor je activiteit?
    * Minder dan 15 minuten
    * 30 minuten
    * 60 minuten
    * Meer dan 60 minuten (specificeer hoeveel)

4. De gezinsvriendelijke sfeer van Fri3d Camp breng veel kinderen rond de tafel. De meeste van deze kinderen zijn Nederlandstalig. Daarom hanteren we voor deze editie het Nederlands als voertaal. Maar dit sluit andere talen geenszins uit. Lukt het voor jou om je activiteit in het Nederlands te ondersteunen? Indien niet, zoeken we samen met jou naar een gepaste ondersteuning - indien dit nodig is.

5. Zijn er beperkingen? (aantal deelnemers, leeftijdslimieten, voorkennis,…)
    * Heb je reeds eerder een activiteit georganiseerd?
    * Neen, dit is mijn eerste keer.
    * Ja, al meerdere malen.
    * Ik heb deze specifieke activiteit reeds eerder georganiseerd. Indien mogelijk, bezorg ons een referentie.

**BELANGRIJK**: De **deadline** voor antwoorden op deze uitnodiging is **15 mei**. Kort daarna maken we het programma met geselecteerde activiteiten bekend en starten we de praktische organisatie van jullie activiteiten met elk van jullie persoonlijk.

Geselecteerde sprekers, workshop hosts,… krijgen tevens een kortingscode voor hun ticket voor de dag van hun activiteit en zijn zeker van hun tickets en die voor hun gezin.

# Dank U

Fri3d Camp is er voor jou en vooral dankzij jou. Dus dankjewel om deze tweede editie opnieuw een succes te maken. Indien je zelf geen gehoor kan geven aan deze uitnodiging, dan ken je misschien wel iemand die hier geknipt voor is. Verspreid deze uitnodiging naar iedereen die je kent die interesse zou kunnen hebben, via elk mogelijk kanaal, on- en offline.

Be Excellent!

<br><br><br>